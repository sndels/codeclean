Koodin putsaus

Vaihe 1: Perustoiminnallisuus
----------------------------------------------------------------------------
Lähden projektiin tekemällä palikkamallin kommenttien poistamisen yhdestä
argumenttina annetusta tiedostosta, jotta perusta myöhemmille laajennuksille 
olisi kunnossa. Implementaatio tulee tässä vaiheessa yksittäiseen funktioon,
josta sitten pilkon pienempiä osia, mikäli toistoa ilmenee. Pohjatyön arkki-
tehtuuri on minimaalista myös siitä syystä, etten ole vielä tässä vaiheessa
perehtynyt prosessien alulle polkaisemiseen. Mahdollisimman omavaraisen
toteutuksen tekeminen näyttää siis parhaalta ratkaisulta.

Siivousfunktio muotoutui yksinkertaiseksi rajatun merkkimäärän bufferiin ri-
vejä lukevaksi ratkaisuksi. Jonkinlainen flägeillä toteutettu tilakone tuntui
loogiselta ratkaisulta ylipitkien rivien ja kommenttilohkojen käsittelyyn.
Tässä vaiheessa ohjelma poistaa annetun tiedoston kommentit ja täysin tyhjät
rivit. Määritetyn rivibufferin yli venyvät, rajalta alkavat tai sille päätty-
vät kommentit toimivat myös niinkuin pitää, mutta tabeja tai välilyöntejä si-
sältävät ri vit jäävät putsattuun tiedostoon. Ohjelma tulostaa myös lokin
operaatioista riveineen omaan tiedostoonsa ja toteutuksena on sprintf, jotta
porttaus lopulliseen pääprosessiin huuteluun olisi yksinkertaista.
